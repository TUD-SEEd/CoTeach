# De leerling

In de eerste bijeenkomst heb je een beeld gevormd van hoe je als docent zou willen zijn. We gaan nu kijken naar de leerlingen.

Als co-teacher zul je op school kennis maken met leerlingen. Het beeld dat je als co-teacher vormt van een leerling wordt beïnvloed door allerlei factoren, met name het gedrag van de leerling zelf. Dat gedrag wordt beïnvloed door factoren zoals **persoonlijke eigenschappen** van een leerling, **thuissituatie** en **leefwereld buiten school**.  

*Denkoefening:*

Denk eens terug aan jezelf als leerling en beantwoord dan de volgende vragen:
- Noem 1 kloppende aanname die docenten over jou hadden. Op basis waarvan maakten docenten deze aanname over jou?
- Noem 1 onterechte aanname die docenten over jou hadden. Op basis waarvan maakten docenten deze aanname over jou?
- Welk gevoel gaf deze onterechte aanname jou? 

Tot slot: Hoe denk jij dat je als co-teacher kunt voorkomen dat je bepaalde kenmerken toeschrijft aan leerlingen? 

Startende docenten praten met elkaar over hun leerlingen/ pubers: <a href="https://open.spotify.com/episode/0ECjdDbnuYaJGaEw9FMXJ5?si=vfwKMFxRQriJmZHss2iwtw&nd=1&dlsi=340444a10eab4c92" target="_blank">Omgaan met het puberbrein</a> 
Welke tips, voor je eigen lesplan, haal je uit de podcast? 

Als je tijdens je les aansluit bij de leefwereld, bijbaantjes/ hobbies, van je leerlingen, kan dat ervoor zorgen dat hun aandacht beter bij de les blijft.

Let tijdens je lesbezoek op voorbeelden waarbij de docent aansluit bij de leefwereld van de leerlingen. Op welke manier doet de docent(e) dat? 

Pak je eigen lesplan er bij; hoe sluit jij aan bij de leefwereld van leerlingen?

# Bouwstenen les

FIGUUR

In de eerste bijeenkomst heb je kennisgemaakt met de bouwstenen van een les.
Hierbij heb je gekeken naar WAT de bouwstenen zijn en voorbeelden gezien van HOE je die kunt invullen. 

Op je eigen poster ("lesplan") zijn een aantal van die bouwstenen benoemd in post-its. Herken je de bouwstenen?

Een aantal van die bouwstenen worden via video's en podcasts verder toegelicht.
**Ga tijdens het kijken van de video's na of/ hoe je de theorie in jouw lesplan kunt verwerken. Geef het bij ons aan (via de mail of forum) als je vragen hebt.**

Rosenhine onderzocht de onderwijspraktijk van de beste leraren, en publiceerde in 2010 zijn fameuze tien instructieprincipes. Als je een goede les wilt neerzetten, dan kunnen deze tien technieken je helpen. Focus je op de eerste vijf technieken. Deze geven voldoende houvast voor een les.

FIGUUR

Bekijk de uitleg (<a href="https://doorloopjes.nl/2022/02/webinar-de-tien-instructieprincipes-van-rosenshine-23-feb-2022/" target="_blank">webinar</a> van 1 uur, Ne/ Eng) van Tom Sherrington (onderwijsexpert en schrijver van het boek Doorloopjes) en Tine Hoof (onderzoeker & trainer effectief leren en studeren, docent effectieve leerstrategieën).

**Pak je lesplan erbij. Op welke manier laat je deze technieken terugkomen? Waar mogelijk, scherp je lesplan aan.**

## Saaie theorieles? Niet met deze tips!
<iframe width="1080" height="608" src="https://www.youtube.com/embed/72VB4hl7j9Y" title="Saaie theorieles? Niet met deze tips van Begijn Le Bleu" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>




Animaties waarin de verschillende fases toegelicht worden: <a href="https://player.vimeo.com/video/385994928" target="[object Object]">fase 1 (verhelderen verwachtingen)</a>, <a href="https://www.slo.nl/thema/meer/formatief-evalueren/video/animatie-fase-2-3-verzamelen-analyseren/" target="[object Object]">fase 2 en 3 (verzamelen en </a> <a href="https://www.slo.nl/thema/meer/formatief-evalueren/video/animatie-fase-2-3-verzamelen-analyseren/" target="[object Object]">analyseren leerlingreacties)</a>, <a href="https://www.slo.nl/thema/meer/formatief-evalueren/video/animatie-fase-4-5-communiceren/" target="[object Object]">fase 4 en 5 (communiceren en passende vervolgreactie)</a></p>

In de eerste bijeenkomst is het kort gegaan over formatief evalueren. Fris je kennis op door deze korte video van 3 min te bekijken.
Bij Stichting Leerplanontwikkeling (SLO) kun je lesvoorbeelden vinden  voor zowel PO als VO. Neem er een aantal door om te zien hoe formatief evalueren in een les verwerkt kan worden.

Pak je lesplan erbij. Wil je formatief evalueren laten terugkomen? Zo ja, bedenk wat en waar je formatief wil evalueren en zet dat in je lesplan. 
